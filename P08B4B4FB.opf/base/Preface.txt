天親菩薩造元魏天竺三藏菩提流支譯法門句義及次第 世間不解離明慧大智通達教我等 歸命無量功徳身應當敬彼如是尊 頭面禮足而頂戴以能荷佛難勝事 攝受衆生利益故如是我聞。一時婆伽婆。在舍婆提城祇樹給(12)孤獨園。與大比丘衆千二百五十人倶。爾時(13)世尊。食時著衣持鉢。入舍婆提大城乞食於(14)其城中。次第乞食已。還至本處飯食訖。收衣(15)鉢洗足已。如常敷座結加趺坐。端身而住正(16)念不動(17)爾時諸比丘來詣佛所。到已頂禮佛足。右繞(18)三匝退坐一面(19)爾時慧命須菩提。在大衆中即從坐起。偏袒(20)右肩右膝著地。向佛合掌恭敬而立。白佛言。(21)希有世尊。如來應供正遍知。善護念諸菩薩。(22)善付囑諸菩薩(23)論曰。善護念者。依根熟菩薩説。善付囑者。依(24)根未熟菩薩説。云何善護念諸菩薩。云何善(25)付囑諸菩薩。偈言

